# -*- mode: mandoku-view; -*-
#+TITLE: 海錄碎事
#+DATE: 2015-08-24 23:29:56.632843
#+PROPERTY: ID KR3k0017
#+PROPERTY: BASEEDITION WYG    
#+PROPERTY: JUAN 卷十九
<pb:KR3k0017_WYG_019-1a>¶
欽定四庫全書¶
　海録碎事卷十九　　　　宋　葉廷珪　撰¶
　　文學部下¶
　　　詩門¶
　　詩伯¶
杜詩才大今詩伯張植謂機雲文章藻麗語友人曰二¶
陸乃今之詩伯也¶
　　雜連¶
<pb:KR3k0017_WYG_019-1b>¶
段成式與客連句或押惡韻或煎茗一椀為八韻詩謂¶
之雜連若志於不朽則汰揀韻謂之苦連¶
　　苦連(見上/)¶
　　覔句¶
杜詩覔句新知律&KR0286;紹新解覔句稍知音律¶
　　鶻翻雲¶
鍾嶸曰鮑叅軍詩如野鶻翻雲良馬走堤俊逸奔放¶
　　詩律¶
<pb:KR3k0017_WYG_019-2a>¶
王仲宣流落荆南多有名士日問詩律故杜詩云詩律¶
羣公問¶
　　題東壁¶
王融見柳惲詩嗟賞因題東壁(南史/)¶
　　幾畨(去聲/)¶
滕白詩幾畨髙吟對水流¶
　　覺口臭¶
談藪梁髙祖重謝朓詩曰不讀謝朓詩三日覺口臭¶
<pb:KR3k0017_WYG_019-2b>¶
　　二百年來無此詩¶
宋謝朓能五言詩沈約嘗云二百年來無此詩¶
　　詩魔¶
白居易與元稹書曰知我者以為詩仙不知我者以為¶
詩魔¶
　　詩豪¶
白居易以詩自名者常推劉禹錫為詩豪¶
　　詩史¶
<pb:KR3k0017_WYG_019-3a>¶
杜子美時號詩史¶
　　壓强韻¶
王筠為文能壓强韻¶
　　小巫¶
張紘見陳綝武庫賦歎曰可謂小巫見大巫神氣殫矣¶
　　詩人命蹇¶
白居易書云詩人命蹇如陳子昻杜甫各授一拾遺而¶
屯剝至死¶
<pb:KR3k0017_WYG_019-3b>¶
　　芙蓉集¶
盧承丘作落韻詩號芙蓉集¶
　　琢玉工¶
陳充集聖宋九僧詩序云姚合集羣公之作為射鵰手¶
今以九上人為琢玉工¶
　　詩社¶
董京逍遥吟咏嘗宿白社中¶
　　詩權¶
<pb:KR3k0017_WYG_019-4a>¶
林逋詩箇句法逓去權應合封囘債已還注詩權出薛¶
許昌詩債出賈司倉¶
　　詩債¶
白樂天走筆還詩債¶
　　風騷將¶
命代風騷將誰登李杜壇(杜牧詩/)¶
　　詩壇¶
永叔答聖俞詩云詩壇推子將¶
<pb:KR3k0017_WYG_019-4b>¶
　　詩仙¶
大中皇帝弔白居易云誰教冥路作詩仙退之云為有¶
詩仙鳳沼來¶
　　詩星¶
盧延讓弔孟浩然云髙據襄陽播盛名問人人道是詩¶
星¶
　　詩精¶
賈島句圗韓子讚之云句妖詩精¶
<pb:KR3k0017_WYG_019-5a>¶
　　詩天子¶
王昌齡集云王維詩天子杜甫詩宰相¶
　　詩宰相¶
王禹偁云杜甫且為詩宰相¶
　　詩僻¶
石曼卿云幾為物象添詩僻梅聖俞有詩僻一篇¶
　　詩戰¶
孫何有詩戰篇云物華如陣筆如鋒沈謝曹劉是七雄¶
<pb:KR3k0017_WYG_019-5b>¶
　　詩飛去¶
楊松年談藪載陳郡袁嘏曰我詩有生氣須為收置不¶
爾便飛去¶
　　詩窖子¶
髙若拙後史補云王仁裕著詩一萬首朝中謂之詩窖¶
子¶
　　詩世界¶
丁晉公云子美集開詩世界¶
<pb:KR3k0017_WYG_019-6a>¶
　　鬼才¶
世傳杜甫詩天才也李白詩仙才也李賀詩鬼才也(迀/)¶
(齋詩話/)¶
　　北忩三友¶
白樂天以詩琴酒為北忩三友詩云三友逓相引循環¶
無己時¶
　　連句¶
古樂府起漢武帝柏梁宴作人為一句連以成文本七¶
<pb:KR3k0017_WYG_019-6b>¶
言詩盖始於此¶
　　離合詩¶
起漢孔融合其字以成文¶
　　西京雜記¶
庾信作詩用西京雜記事旋自追改曰此吳均語不足¶
用¶
　　豐壺¶
梁簡文帝卦名詩豐壺要上客鵠鼎命嘉賓¶
<pb:KR3k0017_WYG_019-7a>¶
　　懐秋作¶
任昉報劉孝綽詩彼美洛陽子投我懐秋作¶
　　詩囿¶
情理同致摠歸詩囿¶
　　詩擅場¶
唐人燕集必賦詩推一人擅場郭曖尚升平公主盛集¶
李端擅場送王相鎮幽朔韓紘擅場送劉相廵江淮錢¶
起擅場(國史補/)¶
<pb:KR3k0017_WYG_019-7b>¶
　　葱粲¶
陸機嘗置酒云三益既葳㽔四始方葱粲(古樂府/)¶
　　調脂弄粉¶
徐仲雅李臯俱善詩徐詩富艶李多用事李謂徐曰公¶
詩如女子喜調脂弄粉徐曰鬻明器者但垜疊死人耳¶
　　三杯¶
宴白鹿觀御詩序云人題四韻後罰三杯¶
　　鵝腿¶
<pb:KR3k0017_WYG_019-8a>¶
有舉子以詩投汴帥王智興曰莫有鵝腿子否謂鶴膝¶
之句也(杜陽編/)¶
　　紅兒詩¶
羅虬詞藻富贍善詩與宗人隠鄴齊名時號三羅避亂¶
徃鄜州依李孝著有官妓紅兒善歌虬為絶句詩百篇¶
令歌之號比紅兒詩以百物比擬紅兒而作是詩也¶
　　無塵䄂¶
崔魯才清麗而近蕩有無機集三百篇若蓮花詩曰何¶
<pb:KR3k0017_WYG_019-8b>¶
人解把無塵䄂拂取殘香盡日憐(摭言/)¶
　　屬意蜂蝶¶
李賀作歌詩屬意花草蜂蝶間竟不逺大(趙璘因話録/)¶
　　黄竹詩¶
王游黄臺之丘獵於平澤大寒雪凍乃作黄竹詩三章¶
以哀曰我徂黄竹(穆天子傳/)¶
　　句夢詩(見夢寐門/)¶
　　麥秀詩¶
<pb:KR3k0017_WYG_019-9a>¶
箕子過故殷墟乃作麥秀之詩¶
　　折官職¶
白樂天贈楊給事不用更教詩句好折君官職是聲名¶
王禹玉和石昌言雪詩云官職聲名君自有何妨更絶¶
郢中吟¶
　　騷苖裔¶
杜牧之序李賀文云騷之苖裔¶
　　泣鬼神¶
<pb:KR3k0017_WYG_019-9b>¶
賀知章見李白烏栖曲曰此詩可泣鬼神矣¶
　　詩人首出¶
𤣥宗見席豫禹和聖製幸温泉詩手制褒羙之曰詩人¶
之首出作者之冠冕¶
　　齒宿意新¶
李百藥以宗正卿致仕太宗製帝京篇命同作上歎其¶
工詔曰卿何身之老而才之壯齒之宿而意之新乎¶
　　詩傳畵¶
<pb:KR3k0017_WYG_019-10a>¶
中散詩傳畵將軍扇賣書(司空曙詩/)¶
　　塞上翁書¶
髙允作塞上翁書有混欣戚遺得䘮之致¶
　　能賦詩¶
裴讓為屯田主客郎中省中語曰能賦詩裴讓之¶
　　五七赤矛¶
張䖍釗父簡嘗以孟郊詩令讀之䖍釗曰五七言詩何¶
如五七赤矛後為山南節度使¶
<pb:KR3k0017_WYG_019-10b>¶
　　歡喜詩¶
杜審言免官後則天召見將加擢用曰卿歡喜否令作¶
歡喜詩¶
　　百一詩¶
應璩休璉作以刺在位意者以為百分有一補於時政¶
　　幽憤詩¶
嵇叔夜收繫獄中作此詩¶
　　愁霖唱¶
<pb:KR3k0017_WYG_019-11a>¶
謝瞻答靈運愁霖詩忽獲愁霖唱懐勞奏所誠¶
　　獻康樂¶
謝惠連有西陵遇風獻康樂詩靈運兄也尊之故云獻¶
　　共和¶
共和謝靈運登臨海嶠初發彊中作與從弟惠連可見¶
羊何共和之一首注臨海郡名嶠山頂也羊羊璿何何¶
長瑜也¶
　　濟江篇¶
<pb:KR3k0017_WYG_019-11b>¶
謝靈運答惠連西陵阻風詩云傾想遲嘉音果枉濟江¶
篇¶
　　瑶華音¶
惠而能好我問以瑶華音言遺我玉音謂詩也(謝𤣥暉/)¶
　　四愁詩¶
張平子不得志為四愁詩依屈原以美人為君子以珍¶
寳為仁義以水深雪雰為小人¶
　　魏製晉造¶
<pb:KR3k0017_WYG_019-12a>¶
江文通雜體詩序楚謡漢風既非一骨魏製晉造固亦¶
二體¶
　　感騷¶
後漢黨事起應奉乃慨然以疾退追閔屈原因以自傷¶
著感騷三十篇¶
　　詩圓美¶
王筠為詩能用强韻謝朓常見語曰筠詩圓美流轉如¶
彈丸近見其數首方知此言之為實¶
<pb:KR3k0017_WYG_019-12b>¶
　　洛生¶
謝安石能為洛下書生詠¶
　　老婢聲¶
顧愷之字長康好吟咏自謂得先賢風制或請其作洛¶
生詠答曰何至作老婢聲¶
　　龍梭¶
曹松贈方干詩後軰難為措機杼先生識字得龍梭¶
　　白雲吟¶
<pb:KR3k0017_WYG_019-13a>¶
同遊芳草寺見示白雲吟(劉得仁詩/)¶
　　詩道¶
詩道揣量疑可進¶
　　孤律¶
方丁此時能秉孤律稱人能詩(四六集/)¶
　　宫體¶
梁簡文七歲有詩癖長而不倦然帝大傷於輕靡時號¶
宫體¶
<pb:KR3k0017_WYG_019-13b>¶
　　細評¶
劍在慵閑拂詩難憶細評(林逋詩/)¶
　　詩妖¶
君炕陽而暴虐臣畏刑而鉗口則怨謗之氣發於謌謡¶
故有詩妖(漢志/)¶
　　雞林求市¶
白樂天詩雞林賈人求市頗切自云本國宰相每以千¶
金換一篇其偽者宰相輙能辨别之¶
<pb:KR3k0017_WYG_019-14a>¶
　　兩牛腰¶
書秃千兎毫詩裁兩牛腰(李白詩/)¶
　　援筆三呌¶
聞黄山胡公有雙白鷴盖是家雞所伏自小馴狎胡公¶
輟贈於我惟求一詩聞之欣然援筆三呌文不加㸃以¶
贈之¶
　　重陽作¶
遥羡重陽作應過戲馬臺(李白詩/)¶
<pb:KR3k0017_WYG_019-14b>¶
　　謝公作¶
我家敬亭下輙繼謝公作(李白詩/)¶
　　黄花句¶
張翰黄花句風流五百年(李白詩/)¶
　　詩人秀¶
鄭公詩人秀(李白詩/)¶
　　詩祖¶
李洞目賈閬仙為詩祖¶
<pb:KR3k0017_WYG_019-15a>¶
　　姑熟詠¶
白有姑熟十詠姑熟溪丹陽湖凌歊臺慈姥竹望夫山¶
謝公宅桓公井牛渚磯¶
　　題拒陽¶
柳公權續文宗人皆苦炎熱之句上命題於内殿拒陽¶
上字方圓五寸¶
　　還他第一¶
沈佺期工詩張說曰沈三兄直須還他第一(隋唐嘉話/)¶
<pb:KR3k0017_WYG_019-15b>¶
　　非車音¶
傅𤣥雜言詩雷隱隱感妾心傾耳静聽非車音¶
　　蚓投魚¶
陳使傅縡聘齊以薛道衡接對之縡贈詩五十韻道衡¶
和之南北稱美魏收曰傅縡所謂以蚓投魚耳¶
　　詩稱國手¶
詩稱國手徒為爾命壓人頭不奈何¶
　　例能詩¶
<pb:KR3k0017_WYG_019-16a>¶
劉禹錫寄樂天云蘇州太守例能詩¶
　　卷波瀾¶
東坡詩文章曹植今堪笑卷却波瀾入小詩杜甫云文¶
章曹植波瀾濶¶
　　杼中情¶
楚辭杼中情而屬詩食與切舒也¶
　　華林集¶
應吉甫有晉武華林園集詩¶
<pb:KR3k0017_WYG_019-16b>¶
　　長謡¶
覽物奏長謡盧諶詩曰引領長謡¶
　　光誦¶
奉承光誦末言建平王首唱為光誦而繼其末(江文通/)¶
　　新詩文¶
望慕結不解貽爾新詩文¶
　　從軍詩¶
王仲宣有從軍詩五首時漢相曹操征張魯粲作詩以¶
<pb:KR3k0017_WYG_019-17a>¶
美其事¶
　　微吟¶
魏武帝燕歌行云短歌㣲吟不能長¶
　　染了絲¶
每到山中閑悶時開牋却讀沈家詩欲求瑕纇無求處¶
盡是中郎染了絲¶
　　苦澁詩¶
杜荀鶴下第况是孤寒士兼行苦澁詩¶
<pb:KR3k0017_WYG_019-17b>¶
　　背律體¶
嚴武詩臥向巴山月落時兩鄉千里夢相思可但步兵¶
偏愛酒也知光禄最能詩第三句合用平韻乃用仄韻¶
與律詩背矣故云¶
　　近體詩¶
唐以來沈宋軰律詩尤為精切故老杜集中律詩皆稱¶
近體詩¶
　　三水部¶
<pb:KR3k0017_WYG_019-18a>¶
王禹偁序孟賓于詩曰古之詩人有三水部何遜張籍¶
與孟也¶
　　詩弟子¶
錦江詩弟子時寄五花牋(王建詩/)¶
　　中和樂職¶
中和樂職宣布之詩益州刺史之所作三篇詩王褒傳¶
　　遊山九吟¶
集林李康字簫逺性介立不能和俗著遊山九吟起家¶
<pb:KR3k0017_WYG_019-18b>¶
為尋陽長¶
　　算博士(見算門/)¶
　　　賦門¶
　　大山小山¶
淮南王安好士八公之徒咸慕其徳各竭材智著述篇¶
章分其辭以類相次或稱大山小山猶詩有小雅大雅¶
招隱士者小山之徒所作也¶
　　讀賦千首¶
<pb:KR3k0017_WYG_019-19a>¶
或問揚雄為賦雄曰讀賦千首乃能為之(西京雜記/)¶
　　五經鼓吹¶
世說孫興公云三都二京五經之鼓吹¶
　　黄衣翁¶
西京雜記司馬相如將獻賦未知所為夢黄衣翁謂人¶
曰可為大人賦言神仙事以獻之錫錦四疋¶
　　賦託相如¶
長安有度虬之亦善賦嘗為清思賦時人未之貴也託¶
<pb:KR3k0017_WYG_019-19b>¶
以相如所作遂見重於世¶
　　月露之形¶
隋開皇中李諤議曰魏之三祖忽人君之大道好雕蟲¶
之小技連篇累牘不出月露之形積案盈箱盡是風雲¶
之狀¶
　　詩賦生氣¶
宋袁嘏少有文才嘗謂人曰我詩賦嘗有生氣須急捉¶
取不爾便飛去也(談藪/)¶
<pb:KR3k0017_WYG_019-20a>¶
　　腹笥¶
吳子華賦一夕成於腹笥(摭言/)¶
　　臼頭花鈿¶
蔣凝應宏詞為賦止四韻遂出頃刻傳播時謂臼頭花¶
鈿滿面不若徐妃半粧(摭言/)¶
　　八賦¶
梅妃有蕭蘭梨園梅花鳳笛玻璃盃剪刀綺忩八賦¶
　　東樓賦¶
<pb:KR3k0017_WYG_019-20b>¶
梅妃為太真忌遷於上陽宫以千金禱髙力士求人擬¶
長門賦力士畏太真勢不果乃作東樓賦有嫉色慵慵¶
妬色忡忡奪我之愛去斥我乎幽宫之語¶
　　黒蝶賦¶
沈麟士製黒蝶賦以寄意¶
　　蒼蠅賦¶
元順性蹇諤疾元徽間之遂為蒼蠅賦¶
　　述躬賦¶
<pb:KR3k0017_WYG_019-21a>¶
邢昕為光禄大夫時言其冒竊官級為中尉所劾免官¶
乃作述躬賦¶
　　孤蓬賦¶
邢産字神寳少時為孤蓬賦為時所稱¶
　　槐賦¶
魏文帝典論如王粲之初征登樓槐賦征思幹之𤣥猿¶
漏巵團扇橘賦張蔡不過也¶
　　瀏亮¶
<pb:KR3k0017_WYG_019-21b>¶
賦體物而瀏亮音溜清明之稱也(文賦/)¶
　　後宫誦讀¶
王褒字子淵為洞簫賦元帝為太子嘉褒所為令後宫¶
貴人皆誦讀之¶
　　遺榮賦¶
遺榮賦鍾㑹作¶
　　　筆門¶
　　天筆¶
<pb:KR3k0017_WYG_019-22a>¶
孔稚珪表聖照𤣥覽斷自天筆¶
　　筆一床¶
捜神記南朝呼筆四管為一床¶
　　綠沉管¶
筆譜人有以綠沉漆管筆遺王逸少¶
　　文翰將軍¶
文翰将軍筆也¶
　　筆仙¶
<pb:KR3k0017_WYG_019-22b>¶
汝潁有髙士每夜作筆十管付其室十筆盡雖勢要官¶
府督之無報也後數十年見者顔色如故時謂筆仙¶
　　麟筆¶
吳融詩偶持麟筆侍金閨¶
　　牙管¶
羲之筆經昔人以琉璃象牙為筆管麗飾則有之然筆¶
須輕便重則躓矣¶
　　泚筆¶
<pb:KR3k0017_WYG_019-23a>¶
疑當作涉筆也¶
　　寳跗¶
西京雜記漢制天子筆以錯寳為跗以秋兎毫為之¶
　　狡兎翰¶
陳思王樂府墨出青松煙筆出狡兎翰¶
　　趙國毫¶
唐志漢諸郡獻兎毫書鴻門題唯趙國毫中用¶
　　筆偈¶
<pb:KR3k0017_WYG_019-23b>¶
筆偈云圓如錐捺如鑿只得入不得却言縳筆要𦂳一¶
毛出即不堪用也¶
　　柔翰¶
弱冠弄柔翰卓犖觀羣書注云柔翰筆也(左太沖詩/)¶
　　虎僕¶
博物志有獸綠文似豹名虎僕毛可為筆¶
　　三寸弱翰¶
揚子雲答劉歆書曰天子上計孝㢘㑹者雄嘗提三寸¶
<pb:KR3k0017_WYG_019-24a>¶
弱翰筆以問其異語¶
　　麟角筆(見紙門/)¶
　　鼠鬚筆(見上己門/)¶
　　　墨門¶
　　二螺¶
陸雲與兄機書云一日上三臺曹公藏石墨數十萬斤¶
今徃二螺兄頗見之否¶
　　給香墨¶
<pb:KR3k0017_WYG_019-24b>¶
東宫故事皇太子初拜給香墨四丸¶
　　上黨松心¶
上黨郡松心作墨¶
　　渝糜墨¶
漢官云尚書令僕丞郎月賜渝糜大墨一枚小墨一枚¶
　　金壺汁¶
拾遺記浮提國獻神通善書二人出金壺四寸中有墨¶
汁如淳漆洒地及石皆成篆𨽻佐老子撰道徳經十萬¶
<pb:KR3k0017_WYG_019-25a>¶
言及金壺汁盡二人刳心&KR0267;血以代墨焉¶
　　蘆阜松煙(見紙門/)¶
　　碧松煙¶
古詩云上黨碧松煙夷陵丹砂末蘭麝凝珍墨精光乃¶
堪撥¶
　　犀紋¶
李庭珪父超易水人造墨尤妙其堅如玉其紋如犀¶
　　九子墨¶
<pb:KR3k0017_WYG_019-25b>¶
古有九子之墨祝婚者多子(文房四譜/)¶
　　墨一丸¶
㑹稽太守王朗之子肅隨在郡東齋宿夜有女子自地¶
中出稱是越王女臨别贈墨一丸肅方注周易多有滯¶
思至用此墨便覺才思通暢¶
　　　紙門¶
　　銀沫冷¶
御牋銀沫冷長簟鳳窠斜(李賀詩/)¶
<pb:KR3k0017_WYG_019-26a>¶
　　十色牋¶
成都出十色牋九種竹¶
　　蠲紙¶
出普州任土所貴¶
　　側理紙¶
王子年拾遺張華撰博物志武帝賜于闐青錢硯遼西¶
麟角筆南越所獻側理紙南人以苔為紙其理縱横故¶
名¶
<pb:KR3k0017_WYG_019-26b>¶
　　蚕繭紙¶
蘭亭㑹者四十一人羲之制序用蠶繭紙䑕鬚筆遒勁¶
絶代¶
　　雲藍紙¶
段成式與温庭筠詩序云予在九江造雲藍紙輙送五¶
十枚詩云三十六麟充使時數番猶得裹相思¶
　　烏絲攔¶
宋亳間紙有織成界道謂之烏絲紙(國史補/)¶
<pb:KR3k0017_WYG_019-27a>¶
　　東陽魚卵¶
紙取東陽魚卵墨取廬阜松煙(書訣/)¶
　　紙為良田¶
劉氏小說蔡洪赴洛人問吳中舊業曰紙為良田筆為¶
鋤耒墨為稼穡義理為豐年(文房四譜/)¶
　　赫蹏書¶
赫蹏書注薄小紙也¶
　　白萍文¶
<pb:KR3k0017_WYG_019-27b>¶
魚子曰白萍陸龜蒙魚牋詩向日乍驚新繭色臨風時¶
辨白萍文好将花下承金粉堪送天邉詠碧雲¶
　　　硯門¶
　　玉蟾硯滴¶
西京雜記廣川王得玉蟾蜍大如拳以盛書滴¶
　　結鄰¶
唐李衛公置數百硯其妙絶者有結鄰之號言與結緑¶
為鄰也¶
<pb:KR3k0017_WYG_019-28a>¶
　　蜯硯¶
晉袁&KR0143;贈庾冀蜯硯唐詢續硯録¶
　　紫石潭¶
紫石潭硯也徐𤣥之夜讀書見人物如粟粒數百皆具¶
甲胄一赤幘紫衣者行案上傳呼曰蚍蜉王欲觀魚於¶
紫石潭顧左右取漁具入硯中獲小魚數十¶
　　真材本性¶
硯當用銅此真材本性也以瓦為研如以鐵為鏡耳¶
<pb:KR3k0017_WYG_019-28b>¶
　　岩石硯¶
端溪所出有四岩石為甲石屋次之西坑次之後歴為¶
劣岩石又分上下焉¶
　　活眼死眼¶
端石又有活眼死眼之别圓光相暈黄黒相間黳精在¶
内晶瑩可愛謂之活眼四旁浸漬不甚鮮明謂之淚眼¶
形體略具内外皆白殊無光彩謂之死眼活眼勝淚眼¶
淚眼勝死眼死眼勝無眼(硯録/)¶
<pb:KR3k0017_WYG_019-29a>¶
　　石虚中¶
文嵩石虚中傳云石虚中字居㸃器度方圓中心坦然¶
若汪萬頃之量封即墨侯與宣城毛元鋭燕人易𤣥光¶
華隂楮知白皆同出處¶
　　墨花春¶
紗帷晝暖墨花春輕漚漂沬松麝薫(李賀石硯歌/)¶
　　金鐵池¶
傅𤣥硯賦探隂山之潛璞簡衆才之攸宜節方圓以定¶
<pb:KR3k0017_WYG_019-29b>¶
形鍜金鐵以為池設上下之剖判配法象乎二儀木貴¶
其能軟石美其潤堅加采漆之膠固含冲徳之清𤣥¶
　　玉硯酒滴¶
西京雜記天子以玉為硯以酒為滴取其不凍¶
　　郎官様¶
繁欽硯贊云腰半微入謂之郎官様¶
　　墨海¶
黄帝得玉一紐治為墨海其上篆文曰帝鴻氏之硯(文/)¶
<pb:KR3k0017_WYG_019-30a>¶
(房四譜/)¶
　　青鐵硯(見紙門/)¶
　　　書札門¶
　　短札¶
屬美謝繁翰遥懐具短札¶
　　竹素園¶
游思竹素園寄辭翰墨林竹素古人所用書之物(張景/)¶
(陽詩/)¶
<pb:KR3k0017_WYG_019-30b>¶
　　翰墨林(見上/)¶
　　秦篆¶
李斯所作小篆亦曰秦篆出書斷¶
　　烏焉¶
古語云字經三寫烏焉成馬¶
　　摹印¶
八書四曰摹印施於印璽也亦名繆篆¶
　　刀筆書¶
<pb:KR3k0017_WYG_019-31a>¶
後漢注古者記事書於簡册謬誤者以刀削而除之故¶
云刀筆書¶
　　金剪刀¶
司馬承禎字子微善篆𨽻逈為一體號曰金剪刀¶
　　鸞&KR0158;鵲起¶
鸞&KR0158;鵲起之工言書之妙也¶
　　八體書¶
八體書篆籕八分𨽻章草也草也飛白也行也¶
<pb:KR3k0017_WYG_019-31b>¶
　　𨽻書¶
程邈幽繫雲陽獄中覃思十年益小篆方圓而為三千¶
字奏之始皇用為御史以為𨽻人佐書故曰𨽻書¶
　　草書¶
蔡邕云秦時諸侯爭長羽檄相傳馳烽走驛以篆𨽻不¶
能救急遂作赴急之書盖今之草書也¶
　　搥胷嘔血¶
羊欣筆陣圗云鍾繇字元常問伯喈筆法於韋誕誕惜¶
<pb:KR3k0017_WYG_019-32a>¶
不與之乃自搥胷嘔血太祖以五靈丹救之得活誕死¶
令人盗掘其墓得之由是繇筆更妙¶
　　入木¶
王羲之書祭北郊文工人削之入木三分(墨藪/)¶
　　天台丈人¶
羲之年三十七書黄庭經空中有語曰卿書感我而况¶
人乎吾是天台丈人也¶
　　退筆¶
<pb:KR3k0017_WYG_019-32b>¶
智永積年學書有秃筆頭數十瓮瓮皆數石後瘞之號¶
退筆塜自製銘(尚書故實/)¶
　　鐵門限¶
人就智永求書如市所居戸限為穿乃用鐵葉裹之人¶
號鐵門限(尚書故實/)¶
　　印泥畫沙¶
書訣墨藪張長史曰褚河南論書云用筆如印泥畫沙¶
始不悟後於江岸見沙地平淨以錐畫字媚好可愛始¶
<pb:KR3k0017_WYG_019-33a>¶
信長史之言貴藏鋒也¶
　　墨猪¶
又云字多肉微骨者謂之墨猪¶
　　亞聖¶
漢張芝善草書韋仲將謂之草聖至張旭書類伯英時¶
人謂之亞聖(書斷/)¶
　　草聖(見上/)¶
　　小聖¶
<pb:KR3k0017_WYG_019-33b>¶
古今書法苑云宋王僧䖍以為右軍書江左中莫有及¶
者獻之逺不及父而媚趣過之小真書窮微入聖筋骨¶
𦂳宻不減於父故人謂之小聖¶
　　草賢¶
書斷云後漢崔瑗文章盖世善草書學書杜順媚趣過¶
之㸃畫精微神變無礙利金百鍊美至天姿可謂氷寒¶
於水也三隠謂之草賢章草入聖小篆入妙¶
　　史籕¶
<pb:KR3k0017_WYG_019-34a>¶
周太史作大篆十五篇¶
　　八體¶
八體一大篆二小篆三刻符四蟲書五摹印六署書七¶
殳書八𨽻書¶
　　蠅頭細書¶
南史齊衡陽王子鈞嘗手自細書五經賀介曰殿下家¶
自有墳素何用蠅頭細書¶
　　棲毫輟翰¶
<pb:KR3k0017_WYG_019-34b>¶
勌則棲毫慙斯輟翰(温庭筠啟/)¶
　　介墨䓈毫¶
磨餘介墨秃盡䓈毫又言介墨䓈毫由來未温(叚成式/)¶
　　鐵鉤鎻¶
魯直詩注世傳江南李王作竹自根至梢極小者一鉤¶
勒成謂之鐵鉤鎻自云唯柳公權有此筆法¶
　　五版(見文章門/)¶
　　小錢師¶
<pb:KR3k0017_WYG_019-35a>¶
懐素善草書伯祖惠融禪師先時學歐陽詢書世莫能¶
辨時號大錢師小錢師¶
　　小鍾¶
鍾繇正書入神品子㑹正書入妙品唐李嗣真云吾家¶
有小鍾正書洛神賦河南長孫氏雅所珍重用獻之草¶
書數紙易之唐鍾紹京繇十三代孫尤善草𨽻當時呼為¶
小鍾(書苑/)¶
　　筆虎¶
<pb:KR3k0017_WYG_019-35b>¶
李陽氷善小篆自謂蒼頡後身時謂之筆虎(書苑/)¶
　　二王法¶
齊張融善草書帝謂曰卿書殊有骨力但恨無二王法¶
耳答曰非恨臣無二王法亦恨二王無臣法(本傳/)¶
　　鐫字¶
魏受禪碑王朗文梁鵠書鍾繇鐫字謂之三絶鐫字皆¶
須妙於篆𨽻故繇方得鐫刻(嘉話録/)¶
　　狸骨帖¶
<pb:KR3k0017_WYG_019-36a>¶
荀輿楷書嘗寫狸骨方右軍臨方至今謂之狸骨帖¶
　　借船帖¶
世傳王右軍借船帖最工¶
　　筆陣圗¶
羊欣作筆陣圗¶
　　舊觀¶
羲之以章草答庾亮而庾翼以書與羲之吾昔有伯英¶
章草十紙過江遂亡嘗觀妙蹟永絶忽見答家兄書煥¶
<pb:KR3k0017_WYG_019-36b>¶
若神明頓還舊觀¶
　　鶴頭蚊脚¶
鶴頭蚊脚二書皆漢詔版所用各象形(法書苑/)¶
　　屈玉垂金¶
竇泉又作小篆贊曰丞相斯法神慮精深釵頭屈玉鼎¶
足垂金(法書苑/)¶
　　戈法逼真¶
唐太宗學虞監𨽻書毎難於戈法一日書戩字召世南¶
<pb:KR3k0017_WYG_019-37a>¶
補寫其戈以示魏鄭公公曰仰窺聖作内戩字戈法逼¶
真帝賞其鑑(法書苑/)¶
　　僧傑¶
隋僧敬脫善作方丈大字號僧傑(法書苑/)¶
　　伏苓芝¶
唐李邕善書仍自刻多假立刻字人名伏苓芝黄仙鶴¶
之類是也(法書苑/)¶
　　屋漏㾗¶
<pb:KR3k0017_WYG_019-37b>¶
顔魯公與懐素同學草書於鄔兵曹或問曰張長史見¶
公孫大娘舞劍始得低昻&KR0158;翔之狀兵曹有之乎懐素¶
以古釵脚為對魯公曰何如屋漏㾗魯公復問師何所¶
得曰觀夏雲竒峰及壁折路常師之(法書苑/)¶
　　弄柔翰¶
弱冠弄柔翰(左太冲詩/)¶
　　飲墨水¶
北齊朝㑹後諸郡守勞訖遣陳事宜字有謬誤及書跡¶
<pb:KR3k0017_WYG_019-38a>¶
濫劣必令飲墨水一升¶
　　金生玉潤¶
禇遂良書字裏金生行間玉潤(墨藪/)¶
　　落玉垂珠¶
梁升卿小篆如落玉垂珠¶
　　書中仙手¶
李邕書始變右軍行法頓挫起復李陽氷謂為書中得¶
仙手(書法苑/)¶
<pb:KR3k0017_WYG_019-38b>¶
　　沉著痛快¶
吳皇象善行草書世稱沉著痛快(書法苑/)¶
　　銀鉤蠆尾¶
索靖草書絶代名曰銀鉤蠆尾(書法苑/)¶
　　八分¶
蔡文姬云臣父云割𨽻字八分取二分割李篆字二分¶
取八分故名八分張懐瓘云本楷字漸若八字分散故¶
名八分(書法苑/)¶
<pb:KR3k0017_WYG_019-39a>¶
　　章草¶
杜伯度因漢章帝所好作章草書¶
　　蛇書¶
魯人唐終夢蛇遶身作蛇書¶
　　一筆書¶
張芝所作¶
　　龍爪書¶
王羲之所作¶
<pb:KR3k0017_WYG_019-39b>¶
　　虎爪書¶
王僧䖍所作¶
　　芝英書¶
漢歌芝房之曲因名之¶
　　轉宿書¶
司馬子韋以熒惑退舍作轉宿書¶
　　藁書¶
藁書乃草行之文董仲舒欲言災異為之¶
<pb:KR3k0017_WYG_019-40a>¶
　　科斗書¶
科斗書髙陽氏作¶
　　龜書¶
堯因龜負圗作龜書¶
　　鐘鼎書¶
夏后氏作鐘鼎書¶
　　鳥書¶
文王因赤鴈銜書武王丹鳥入室作鳥書¶
<pb:KR3k0017_WYG_019-40b>¶
　　蟲書¶
魯秋胡妻翫蠶作蟲書¶
　　殳書¶
殳書者伯氏所職故文記笏武記殳¶
　　刻符書¶
刻符書用題印璽秦始皇所作¶
　　署書¶
蕭何題蒼龍白虎二闕作署書(自章草至此並出書斷/)¶
<pb:KR3k0017_WYG_019-41a>¶
　　㸃翰¶
㸃翰芳春色傳盃明月光(沈佺期詩/)¶
　　筆長三尺¶
髙僧敬脫善書大字筆長三尺其粗如人臂乞書者一¶
字而已¶
　　太湖精¶
李頎贈張旭皓首窮草𨽻時稱太湖精¶
　　官奴¶
<pb:KR3k0017_WYG_019-41b>¶
右軍書樂毅論與子敬論後題云書賜官奴奴子敬小¶
字也¶
　　書芭蕉¶
懐素家貧種芭蕉萬株以供揮洒又漆一盤一方板書¶
之皆穿(書法苑/)¶
　　金昆¶
新論以金昆為珢晉書以黄頭小人為恭説文以人十¶
四心為徳詩說以二在天下為酉漢書以泉貨為白水¶
<pb:KR3k0017_WYG_019-42a>¶
真人國志以天上有口為吳宋書以召力為劭叅同契¶
以人負告為造皆假借依附耳(家訓/)¶
　　改國字¶
則天好改新字有言國中有或或者惑也乞以武鎮之¶
乃改為國復言武口中與囚何異乃改作國從或¶
　　斯翁之後¶
李陽氷自言斯翁之後直至小生(國史補/)¶
　　隼尾波¶
<pb:KR3k0017_WYG_019-42b>¶
草書須緩前速後字有㸃者字竟乃安㸃𨽻書太急則¶
墨不入紙𨽻有繫石波八分至有隼尾波最為難作¶
　　鐵㸃¶
㸃欲堅重如鐵鉤欲活而有力¶
　　好中更好¶
虞世南書體段遒媚舉止不凡能中更能好中更好¶
　　水硯城池¶
筆陣圖云水硯為城池也紙者陣也筆者刀矟也墨者¶
<pb:KR3k0017_WYG_019-43a>¶
甲兵也心意者將軍也結搆者謀畧也(書訣/)¶
　　寳章集¶
武后嘗御武成殿閱書問宰相王方慶曰卿家舊法書¶
存乎方慶遂進自右軍已下至僧䖍等二十餘人書帖¶
後命崔融作序賜名寳章集(嘉話録/)¶
　　　庠序門(太學辟雍附/)¶
　　教化之宫¶
五經通義曰三王教化之宫摠名為學¶
<pb:KR3k0017_WYG_019-43b>¶
　　踐小義¶
尚書大傳曰稷鉏已藏歲事欲畢餘子皆學十歲始入¶
小學見小節踐小義十八始入大學見大學踐大義¶
　　辟雍¶
白虎通辟者象璧圓法天雍之以水象教化流行¶
　　頖宫¶
五經通義諸侯不得觀四方故缺東以南半天子之學¶
故曰頖宫¶
<pb:KR3k0017_WYG_019-44a>¶
　　春干秋羽¶
春干秋羽委曠而弗陳西序東膠寂寥而誰仰任昉為¶
劉瓛求立館表¶
　　飲水三升¶
魏名臣奏曰蔣清奏學者不恭肅慢師酗酒好訟罰飲¶
水三升¶
　　麟趾學¶
明帝立麟趾學在朝有藝業者不限貴賤皆聽預焉¶
<pb:KR3k0017_WYG_019-44b>¶
　　二黌兩學¶
二黌兩學盛自虞殷¶
　　上庠¶
有虞氏大學為上庠小學為下庠¶
　　諸生束脩¶
諸生束脩比之皇太子只束帛一篚一疋酒脯同¶
　　槐市¶
三輔黄圖云太學列槐百行諸生朔望㑹此各持鄉郡¶
<pb:KR3k0017_WYG_019-45a>¶
所出物賣之及經傳相議於槐下曰槐市¶
　　水四周¶
三輔黄圖曰辟雍水四周於外象四海也閑居賦亦謂¶
之圓海¶
　　延國胄¶
右延國胄左納良逸(閑居賦/)¶
　　虎闈¶
出龍樓而問豎入虎闈而齒胄虎闈教國子之學所也¶
<pb:KR3k0017_WYG_019-45b>¶
(王元章詩序/)¶
　　羣書漆板¶
真宗幸國子監觀羣書漆板¶
　　五經師¶
顯宗為四姓小侯立學置五經師¶
　　　書檄門(奏記附/)¶
　　挂檄¶
劉許有髙節張稷以檄召許為主簿乃挂檄於樹而逃¶
<pb:KR3k0017_WYG_019-46a>¶
　　弄筆生¶
祖彦博佐李宻為草檄深斥主闕宻敗被執郎将王㧞¶
柱曰弄筆生有餘罪蹙其心即死¶
　　楯上磨墨¶
北史荀濟曰大丈夫㑹楯上磨墨作檄文¶
　　因書文¶
况乎千里之外因書文諭事指(韓延夀傳/)¶
　　　科第門¶
<pb:KR3k0017_WYG_019-46b>¶
　　射䇿¶
蕭望之以射䇿甲科為郎注射䇿者謂為難問疑義書¶
之於䇿量其小大署為甲乙科射者隨其所取得而釋¶
之以知優劣¶
　　報羅使¶
進士放榜後須有一人謝世名報羅使言報大羅天也¶
　　太常屈¶
送人下第莫嗟太常屈便憶蘇門嘯(耿緯詩/)¶
<pb:KR3k0017_WYG_019-47a>¶
　　天荒解¶
荆南解比號天荒大中四年劉蛻以是府解及第時崔¶
鉉作鎮以破天荒錢七十萬資蛻云¶
　　第慁子¶
元結少不羈年十七乃折節向學天寳中舉進士禮部¶
侍郎楊浚見其文曰一第慁子耳有司得子是賴果擢¶
上第¶
　　狀頭聲¶
<pb:KR3k0017_WYG_019-47b>¶
鄭合敬及第後宿平康里詩曰春來無處不閑行楚閏¶
相㸔别有情好是五更殘酒醒時時聞喚狀頭聲¶
　　題名¶
題名起自張莒於寺間閑遊而題姓名同年效之遂成¶
故事¶
　　龍虎榜¶
龍虎榜時陸贄知舉¶
　　三恨¶
<pb:KR3k0017_WYG_019-48a>¶
薛中郎元超曰吾不才富貴過分然平生有三恨不以¶
進士擢第不娶五姓女不得修國史(隋唐嘉話/)¶
　　一莢半¶
泉州文宣王廟庭有皁莢樹每州人登第則先生一莢¶
梁貞明中忽生一莢半其年陳逖進士及第黄仁頴學¶
究及第(稽神錄/)¶
　　大通年¶
太和八年放榜有無名子作詩曰乞兒還説大通年二十¶
<pb:KR3k0017_WYG_019-48b>¶
三人椀杖全薛庶准前騎瘦馬范鄼依舊盖畨氊¶
　　諸葉¶
吳興沈氏相見問葉不問房唐沈詢尚書知舉其母曰¶
近日崔李侍郎皆以宗盟及第汝叨此選諸葉中擬放¶
誰也¶
　　打毷氉¶
北里誌下第飲宴謂之打毷氉¶
　　名官海(見禄仕門/)¶
<pb:KR3k0017_WYG_019-49a>¶
　　飲墨¶
北齊䇿秀才於廟堂中有濫者飲墨一升文理孟浪者¶
奪席¶
　　最後仙¶
花二八與元白同登貞元制科最居後有詩云人間不¶
㑹雲間事應笑蓬萊最後仙¶
　　蘭成射䇿¶
庾信哀江南賦王子洛濱之歲蘭成射䇿之年古周¶
<pb:KR3k0017_WYG_019-49b>¶
書云師曠聘周於洛陽王子晉時年十五信十五舉荆¶
州秀才故云蘭成信小字¶
　　殿試¶
唐則天載初元年䇿問貢人于洛城殿¶
　　糊名¶
唐初擇人以身言書判六品以下集試選人皆糊名令¶
學士考判¶
　　探花使¶
<pb:KR3k0017_WYG_019-50a>¶
進士杏園初宴謂之探花宴差二人少俊者為探花使¶
徧遊名園若他人先折得名花則二使皆被罰¶
　　白臘明經¶
張鷟號青錢學士謂萬選萬中時有明經董方舉九上¶
不第號曰白臘明經(朝野僉載/)¶
　　千佛名經¶
張淖東陽之孫敏舉進士不第捧登科記頂戴之曰此¶
即千佛名經也(雜説/)¶
<pb:KR3k0017_WYG_019-50b>¶
　　五老榜¶
杜徳祥與曹松王希羽等五人及第年俱六十餘時謂¶
之五老榜(摭言/)¶
　　夢踐積木¶
孫渥夢積木數百踐履其上李處士圓之曰作狀元居¶
衆材之上也已而果然(摭言/)¶
　　甲科郎¶
何武以射䇿甲科為郎¶
<pb:KR3k0017_WYG_019-51a>¶
　　武氏三頭¶
武翊黄府選為解頭及第為狀頭宏詞為勑頭時謂武¶
氏三頭(語林/)¶
　　真桂枝¶
孟郊失意詩云真桂無直枝碧江思舊遊¶
　　榜花¶
唐大中以來禮部放榜歲取二三人姓氏稀僻者謂之¶
色目人亦曰榜花(南部新書/)¶
<pb:KR3k0017_WYG_019-51b>¶
　　貢樹¶
貢樹分香相蓮擎艶注云於貢籍之桂樹分香也¶
　　榴實登科¶
邵武郡庭有石榴一株士人視所實之數以為登科之¶
信熈寧庚戍歲有雙實於木末者又有附枝而雙實者¶
是歲葉祖洽上官均名在一二何與京兄弟同牓祖洽¶
有詩曰不負榴花結露枝盖謂此也¶
　　將相科¶
<pb:KR3k0017_WYG_019-52a>¶
公為叅政議以進士登科擇堂吏公曰我朝設此㑹將¶
相科豈可屈以吏職議乃止(言行録/)¶
　　孤進還丹¶
金華子許棠晚年登科嘗謂人曰自得一第筋骨輕健¶
愈於少年則知一名乃孤進還丹¶
　　䇿同片玉¶
禇遂良䟽云太學髙第語州進士皆䇿同片玉經若懸¶
河¶
<pb:KR3k0017_WYG_019-52b>¶
　　泥金帖¶
新進士以泥金書帖附家書中報登科云喜至文宗朝¶
遂寢此儀(盧氏雜記/)¶
　　雨破程¶
鄭翺下第東歸詩花燒落第眼雨破到家程¶
　　　應舉門(雜科附/)¶
　　爛銀袍¶
李凉公詩云袍似爛銀文似錦相將白日上青天(摭言/)¶
<pb:KR3k0017_WYG_019-53a>¶
　　計車音¶
趣當鄉士薦無滯計車音¶
　　道舉¶
唐明皇諸州置道學生徒有差謂之道舉送課試與明¶
經同¶
　　槐花黄¶
秦中歲時記進士下第當年七月後復獻新文求㧞解¶
故語曰槐花黄舉子忙¶
<pb:KR3k0017_WYG_019-53b>¶
　　計偕¶
漢武四年徵民有明當世之務習先聖之術者縣次給¶
食令與計偕¶
　　飛步¶
弱冠叅多士飛步遊秦宫(鮑明逺詩/)¶
　　勸駕¶
漢髙帝詔有稱明徳者長吏必身勸為之駕注謂身自¶
徃勸以車駕而遣之¶
<pb:KR3k0017_WYG_019-54a>¶
　　　樂府門¶
　　官不來¶
官不來古風也題皇甫湜㕔¶
　　白紵歌¶
白紵歌云質如輕雲色如銀製以為袍餘作巾袍以光¶
軀巾拂塵¶
　　桃半紅¶
沈約詩蘭葉參差桃半紅¶
<pb:KR3k0017_WYG_019-54b>¶
　　戰城南¶
其詞大略言戰城南死郭北願為忠臣出戰不得歸也¶
　　雉子班　　苦寒行¶
並古樂府¶
　　甘州詞¶
王衍自製甘州詞令宫人歌之其詞哀怨聞者悽愴(外/)¶
(史檮杌/)¶
　　水調曲¶
<pb:KR3k0017_WYG_019-55a>¶
外史檮杌王衍泛舟廵閬中自製水調銀漢曲命樂工¶
歌之¶
　　唱黄雞¶
白樂天詩誰道使君不解歌聽唱黄雞與白日黄雞催¶
曉丑時鳴白日催年酉時没¶
　　江南歌¶
采菱調易急江南歌不緩(謝靈運/)¶
　　明月吹¶
<pb:KR3k0017_WYG_019-55b>¶
悽悽明月吹惻惻廣陵散皆琴曲¶
　　苦寒奏¶
一聞苦寒奏載使艶歌傷(江文通詩/)¶
　　傷歌行¶
古樂府有傷歌行言日月代謝知友離絶傷而為歌¶
　　長短歌¶
樂府有長歌行短歌行¶
　　怨詩行¶
<pb:KR3k0017_WYG_019-56a>¶
班婕好有怨詩行自傷寵移也¶
　　陌上歌¶
羅敷艶歌注云陌上桑出秦氏女也秦氏邯鄲人有女¶
羅敷為邑人王仁妻仁後為趙王家令羅敷採桑陌上¶
王登臺見而恱之欲奪焉羅敷乃彈筝作陌上之歌以¶
自明¶
　　狹邪行¶
樂府詩有長安有狹邪行言世路險狹邪僻正直之士¶
<pb:KR3k0017_WYG_019-56b>¶
無所容也¶
　　吳趨行¶
樂府有吳趨行云四坐並清聽聽我歌吴趨吴趨自有¶
始請自閶門起趨步也此曲吳人歌其土風也¶
　　六引¶
六引緩清唱三調佇繁音六引古歌曲名¶
　　㑹吟¶
謝靈運有㑹吟行云㑹吟自有初請從文命敷注㑹㑹¶
<pb:KR3k0017_WYG_019-57a>¶
稽也與吳趨同意禹㑹諸侯於此¶
　　東武吟¶
樂府詩人有少壯從征伐年老被棄游於東武者不敢¶
論功但戀君耳¶
　　白頭吟¶
言人相知以新間舊不能至於白首¶
　　升天行¶
鮑明逺樂府詩言學仙也¶
<pb:KR3k0017_WYG_019-57b>¶
　　游子吟¶
請為游子吟冷冷一何悲¶
　　江南調¶
劉休𤣥悲發江南調憂委子衿詩注采蓮曲也¶
　　秦郎¶
阿翹後出宫嫁金吾衛長史秦誠為妻誠出使新羅阿¶
翹登樓擊方響寫恨撰小詞名曰憶秦郎誠亦於是夜¶
傳其曲拍歸曰合之無¶
<pb:KR3k0017_WYG_019-58a>¶
　　懊惱歌¶
晉石崇為綠珠作¶
　　白日歌¶
張融白日歌云白日白日舒天照暉數窮無盡盛滿而¶
衣¶
　　白雲謡¶
穆天子傳穆王觴王母於瑶池之西王母為王歌白雲¶
之謡¶
<pb:KR3k0017_WYG_019-58b>¶
　　驄馬驅¶
古樂府也多述出征之勤劉孝威云一隨驄馬驅分受¶
青蠅弔¶
　　下門闗¶
魏收永世樂綺忩斜影入上客酒須添門闗今可下落¶
珥不相嫌¶
　　馬上曲¶
長城公昭君詞只餘馬上曲猶作别時聲¶
<pb:KR3k0017_WYG_019-59a>¶
　　鞠歌行¶
古樂府陸機序言謂䠞鞠也¶
　　迎客曲¶
古樂府也徐勉詞云絲管列舞席陳含聲未奏待嘉賓¶
羅絲管舒舞席歛袖破唇迎上客¶
　　送客曲¶
袖繽紛聲委咽餘曲未終髙駕别爵無算景已流空紆¶
長&KR0209;客不留(徐勉/)¶
<pb:KR3k0017_WYG_019-59b>¶
　　夜誦¶
漢武帝立樂府採詩夜誦有趙代秦楚之謡注夜誦言¶
辭秘故止於夜誦歌也¶
　　楚妃長别離¶
古樂府¶
　　大雅吟　　秋江九日¶
並古樂府¶
　　王節士¶
<pb:KR3k0017_WYG_019-60a>¶
陸厥有臨江王節士歌云木葉下江波連明月照浦雲¶
歇山秋思不可裁復帶秋風來秋風來已寒白露驚羅¶
紈節士慷慨上衝冠彎弓掛若木長劍竦雲端¶
　　淫豫歌¶
一作灔預梁簡文辭云淫豫大如服瞿唐不可觸金沙¶
浮轉多桂浦忌經過¶
　　估客樂(見離别門/)¶
　　陽春旦¶
<pb:KR3k0017_WYG_019-60b>¶
徐孝嗣白雪歌所恨輕寒早不迨陽春旦¶
　　桃葉歌¶
王獻之情人桃葉歌云桃葉復桃葉桃葉連桃根相憐¶
兩樂事獨使我纒綿桃葉復桃葉渡江不用楫但渡無¶
所苦我自迎接汝¶
　　舞媚娘¶
古樂府也又有五媚娘歌¶
　　江南弄¶
<pb:KR3k0017_WYG_019-61a>¶
梁武帝辭云衆花雜色滿上林舒芳揺綠垂輕隂連手¶
蹀躞舞春心舞春心臨歲腴中人望盡獨踟蹰¶
　　瑟瑟辭¶
陳思王十一年中三徙都作瑟瑟調歌辭言轉蓬之不¶
定¶
　　河畔草¶
青青河畔草綿綿思逺道¶
　　平調¶
<pb:KR3k0017_WYG_019-61b>¶
古樂府君子行五言平調注瑟有三調清調側調也¶
　　傷歌行¶
注云傷日月代謝年命遒盡離絶知友傷而為歌¶
　　怨歌行¶
班婕好作¶
　　短歌行¶
短歌行魏武帝作言人命不能得長乆須及時而為樂¶
也¶
<pb:KR3k0017_WYG_019-62a>¶
　　還鄉怨¶
古樂府所載¶
　　　碑碣門¶
　　碧落碑¶
絳州有碑篆字與古文不同頗竒怪李陽氷見而愛之¶
驗其文是唐初而不載書者姓名碑上有碧落二字因¶
謂碧落碑(國史補/)¶
　　樂石¶
<pb:KR3k0017_WYG_019-62b>¶
嶧山碑云刻此樂石人多不曉顔師古謂以泗濱浮磬¶
作碑也(封氏見聞記/)¶
　　金字銀書¶
謂碑銘之書也¶
　¶
　¶
　¶
　海録碎事卷十九¶
